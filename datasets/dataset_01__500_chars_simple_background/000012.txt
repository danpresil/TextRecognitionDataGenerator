יעקב אבינו יוצא מבאר שבע ובורח לחרן. "ויברח יעקב שדה ארם" (הושע י"ב, י"ג).
עשו מאחוריו, לבן מלפניו, והשמש שוקעת. יעקב חושש מהעתיד, מחיות רעות (רש"י
בראשית כ"ח, י"א). הוא נמצא במציאות קשה מאוד. יש להבין לשם מה מספרת התורה את
הענין הזה. מן הסתם יעקב עשה עוד כמה דברים באותו ערב - אכל משהו, שם משהו על
האבן שיהיה לו נוח לשכב - התורה לא מוסיפה פרטים לא חשובים. מדוע התורה מספרת
שיעקב לקח אבן לשים מראשותיו? והנה ה' נצב עליו ויאמר אני ה' אלהי אברהם אביך
ואלהי יצחק הארץ אשר אתה שכב עליה לך אתננה ולזרעך.