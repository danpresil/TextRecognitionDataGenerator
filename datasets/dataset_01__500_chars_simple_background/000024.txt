התחלתי ללכת על שפת המים לכיוון הצוק. אוזן שמאל מכילה את רחש הגלים שהיו יותר
אדוות קלות, ואוזן ימין אוספת קולות ומלמולים בשפות שונות. השמש מתחילה את
מסלולה למטה, מאחורי גבי, ושערי החפוף-כמעט-יבש, מתערסל סביב פני ברוח קלה
קלה, ומדיף ניחוח סבוני נעים. אל הצוק טיפסתי במדרגות, בדילוגים, וכשהגעתי
למעלה, והים נפרש מולי רחב ומרגש, כמעט ויתרתי על התכנית המקורית (לחקור ארץ)
ונשארתי ללוות את השקיעה שעוד מעט תפציע. אבל לא. רציתי תנועה. רציתי עוד
משהו. רציתי גילוי. רציתי הפתעות קטנות. אז גלשתי בשביל הצר